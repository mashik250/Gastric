সংবাদ সম্মেলনে উপস্থিত মাদারীপুর জেলা বন কর্মকর্তা জাহাঙ্গীর আলম বলেন, “আমি ঘটনাস্থলে গিয়েছি। আমার কাছে মনে হয়েছে, এই বটবৃক্ষটির বয়স শতবর্ষ হবে না। ৪০ থেকে ৪৫ বছরের মধ্যে হবে।

“গাছটির পুরো অংশ মাটি থেকে কেটে ফেলা এখনো হয়নি। তবে কারো ব্যক্তিগত জমিতে থাকা কোনো বৃক্ষ জমির মালিক বিক্রি বা কর্তন করতে পারেন। সেক্ষেত্রে এই অঞ্চলে আইনগত তেমন বাধা নেই।”

এ সময় গাছের মালিক সাত্তার হাওলাদার বলেন, “আমি যেখানে বটবৃক্ষ রয়েছে সেই জমিতে নতুন করে বাড়ি নির্মাণ করার জন্য উদ্যোগ নিয়েছি। এজন্য দীর্ঘদিন ধরেই বটগাছটিকে বিক্রি করার চেষ্টা করেছি। কিন্তু বটগাছটি কর্তন করতে অনেক বেশি টাকা খরচ হবে বিধায় কেউ কিনতে আগ্রহী ছিলেন না। পরে আমি নামমাত্র মূল্যে শ্রীনদী বাইতুস সুন্নত ক্যাডেট মাদ্রাসার কাছে গাছটি বিক্রি করে দেই।”

শ্রীনদী বাইতুস সুন্নত ক্যাডেট মাদ্রাসার অধ্যক্ষ মনিরুজ্জামান মাতুব্বর বলেন, “আমরা সাত্তার হাওলাদারের কাছ থেকে বটগাছটি মাদ্রাসায় ব্যবহারের জন্য ক্রয় করি। এবং খরচ কমানোর জন্য নিজেদের লোকজন নিয়ে কর্তন করি। তার একটি ভিডিও ছড়িয়ে পড়ায় এখন এটি আলোচনায় এসেছে।”
