চট্টগ্রামে নিজ কার্যালয়ে নিজে গুলি করে সিনিয়র সহকারী পুলিশ সুপার (এএসপি) পলাশ সাহার আ*ত্মহ*ত্যার অভিযোগ উঠেছে। তিনি চট্টগ্রাম র‍্যাবের সিনিয়র সহকারী পরিচালক হিসেবে কর্মরত ছিলেন। তিনি বিসিএস ৩৭ তম ব্যাচের কর্মকর্তা।

বুধবার (৭ মে) বেলা ১১টার দিকে চট্টগ্রাম র‍্যাবের চান্দগাঁও ক্যাম্পে এ ঘটনা ঘটে। এ সময় একটি চিরকুট উদ্ধার করা হয়।

ওই চিরকুটে উল্লেখ করা হয়, আমার মৃত্যুর জনা মা এবং বউ কেউ দায়ী না। আমিই দায়ী। কাউকে ভালো রাখতে পারলাম না। বউ যেন সব স্বর্ণ নিয়ে যায় এবং ভালো থাকে। মায়ের দায়িত্ব দুই ভাইয়ের ওপর। তারা যেন মাকে ভালো রাখে। স্বর্ণ বাদে যা আছে তা মায়ের জন্য। দিদি যেন কো-অর্ডিনেট করে। ‎
